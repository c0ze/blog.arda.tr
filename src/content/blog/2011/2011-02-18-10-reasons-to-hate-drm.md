---
title: "DRM den nefret etmek icin 10 sebep ..."
date: "2011-02-18"
excerpt: "DRM li bir ürünü kullanma macerası ..."
tags: ["legacy"]
author: "Arda Karaduman"
---

Yillar once ilik bir yaz aksamiydi ... Dil degistir ... bakalim Turkce layout'u unutmusmuyuz ... Yıllar önce ılık bir yaz akşamıydı (Evet unutmamışım hehe).

Japonya macerasına yeni başlamış bir CoZe, dinginlenemez müzik tutkusunu ve kaçınılmaz cep telefonu ihtiyacını tek taşla vurabilmek için bir cep telefonu almaya karar verir. Müzik ihtiyacı dediysem genel olarak evden okula, okuldan eve giderken trende dinlemek için, 30-40 dakika arasında bir süre yaklaşık.

Sene 2006 olması lazım, Docomo'nun pazarladığı SonyEriccson S700 serisi bir telefonda karar kıldım. [http://www.esato.com/phones/Sony+Ericsson-S710a-146](http://www.esato.com/phones/Sony+Ericsson-S710a-146) model tam olarak bu olmayabilir, ama buna benzer bişeydi. Hafıza kartı yoktu, olsun 128 mb bi kart alır mp3 leri atarım, zaten bi iki albüm sığsa yeter diye düşündüm.

Şimdi i-pod la filan uğraşmıyayım gibi bir ruh hali içindeydim (apple almama inadım ta o zamanlardan başlamış hehe). Herneyse efendim, telefon alınır, hoşbeş olunur, ooo neler neler yapıyormuş faslı geçtikten sonra müzik dinleme olayı için gerekli hazırlıklar yapılmaya başlanır ...

İlk hayal kırıklığı, telefon SDcard desteklemiyor. Sony'nin MemoryStick lerinden almak lazım. Neyse alırız, bunu zaten telefonu alırken de biliyordum, fazla dert etmediğim bir konuydu. ... Yakındaki bir elektronik markette daha ucuza daha fazla kapasite sunan SD card'lar gıpta ile izlendikten sonra 128 mb bir MemoryStick ile ucuz bir kart okuyucu alınır, bilgisayara bağlanır, mp3 ler memory stick'e atılır.

Memory stick telefona takılır, ama o da ne ? Kartta oynatılabilir medya yok ? Nasıl derken biraz araştırma sonucu, müzik dosyalarının yanlızca Sony'nin SonicStage programı vasıtasıyla atılabileceği öğrenilir ... Hay allah filan derken başımıza geleceklerden habersiz bir şekilde Sonic Stage indirilir. (Bu arada Sonic Stage'in nasıl bir program olduğunu merak edenler [şu linke](http://www.eksisozluk.com/show.asp?t=ibnelerin+yazd%C4%B1%C4%9F%C4%B1+programlar&kw=&a=&all=&v=&fd=&td=&au=&g=&p=3) bir göz atabilirler. Sayfa 3)

Sonic Stage kurulur ... ama o da ne ? Sonic stage bilgisayara takılı memory stick'i tanımıyor ? Nasıl derken Sonic Stage üzerinden medya aktarımı yapılabilmesinin yanlızca Sony tarafından özel üretilen kart okuyucularla yapılabildiği öğrenilir ... [Sony MSAC-US2](http://www.retrevo.com/search?q=Sony+MSAC-US2&rt=os&modelid=268162)

Yapacak bişey yok diyerek muadillerinin 5 katı fiyata satılan bu cihaz alınır. Bilgisayara bağlanır. O da ne ? MP3 atmak mümkün değil. Kopyalanacak şarkıların Sony'nin matrak [Atrac](http://en.wikipedia.org/wiki/Adaptive_Transform_Acoustic_Coding) formatında olması gerektiği öğrenilir. Neyseki Sonic Stage programımız bu işi hallediyor. Mütevazi bir playlist hazırlanıp çevrilip USB ye atılmak üzere ayarlanır, bilgisayar çalışmaya bırakılır ...

Bir süre sonra gelindiğinde bilgisayar donmuş olarak bulunur. Muhteşem programımız Sonic Stage, her ne yapıyorsa bilgisayarın tüm işlem zamanını sömürmektedir. Bilgisayar yeniden başlatılır, playlist yeniden hazırlanır ... Yine aynı sorun. Bir süre sonra bazı sample ve bit derinliklerinin sonic stage'i göçerttiği anlaşılır.

Sony gibi bir firmanın bu kadar basit ve ölümcül bir problemi yazılımı yayınlamadan önce nasıl yakalayamadığı hayretler içinde karşılanarak basit bir playlist memory stick'e yüklenir. Müziklerimin kalitesinden taviz vermek zorunda kalmış olmamım burukluğu, daha fazla müzik sığdırabilicek olmamla avutulmaya calışılır ...

Eğer mutlu mesut bir şekilde trende müzik dinleyebildiğimi sanıyorsanız yanılıyorsunuz. Bir Sony telefondan müzik dinleme şerefine erişmeden önce atlatmam gereken son bir badire vardı. Kulaklığı telefona bağlamamı sağlayan 3.5 standart audio girişi Sony girişine çeviren bir adaptör ... (Bilmem söylemem gerekiyor mu ama benzerlerinden 5 kat pahalıydı tabi)

Sonuçta bu bu macera bana bir i-pod'dan pahalıya patladı, SonicStage vs gibi zırvalıklarla harcadığım zamanda cabası ... Bir daha asla ve asla herhangi bir Sony ürünü almama ve kullanmama üzerine yemin ettim (PlayStation dahil. Zaten hayatım boyunca konsol sahibi olmadım, kullanmadım) ve mümkün olduğunca DRM vs gibi saçmalıklar içeren ürünlerden ve ürünleri için kendi ürettiği yan birimleri zorlayan firmalardan uzak durdum, standart formatları destekleyen ürünleri tercih ettim.

Çokta mutluyum ! Herkese tavsiye ederim. Yakında bir iki ay önce aldığım Android telefonumla müzik dinleme maceramın nasıl geçtiğini de anlatmayı umuyorum, Sony ile de olması olması gerektiği gibi, iki cümlelik bir yazı olacak.
